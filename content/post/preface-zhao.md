---
author: 
  - 赵鹏
title: '古统新修'
# date: 2020-07-23
slug: preface-zhao
weight: 30
description: 古统者，古代统计图形也，乃谢公益辉所著现代统计图形之谑称。盖其成书甚早，初行即声名大噪，得者皆读之而后快。然久未付梓，仅钞本辗转相传于坊间，其间桃花人面，沧海桑田，忽忽十载，“现”已作“古”，遂有古统之誉......
---


>　　古统者，古代统计图形也，乃谢公益辉所著现代统计图形之谑称。盖其成书甚早，初行即声名大噪，得者皆读之而后快。然久未付梓，仅钞本[^pdf]辗转相传于坊间，其间桃花人面，沧海桑田，忽忽十载，“现”已作“古”，遂有古统之誉。
>
>　　古统钞本，始于丁亥[^2007]，发于戊子[^2008]，兴于己丑[^2009]，终以庚寅[^2010]本传世。庚寅者，凡八十回，二百一十页，六十五图，盖八章：历史、工具、细节、元素、图库、系统、模型、数据。另附导读、程序初步、作图技巧、统计动画、本书 R 包。回目有笑傲[^xiaoao]之韵，兼射雕[^shediao]之风。彼时 R 语言初入中原，小荷乍露，读者莫不折于 R 语言之奇丽，著者之渊博，文笔之雅致，洞见之深远。然系统、模型、数据三章空有其骨，未见其肉，如夜归掷履，邻人闻落地声一，待其二者，终不得焉，念之，憾之，恨之，盼之。
>
>　　及至戊戌[^2018]，谢公自云[^blog]，为生计迫[^phd]，亦缺良墨[^lyx]，古统残本实难为继，遂传辛卯[^2011]本。是本增页减章，凡七章八十回：历史、工具、元素、图库、系统、数据、元素，古意犹存。三百六十五页，含二表，百卅八图，较庚寅本倍之。尤以图库、数据二章所增为善。天下久饥，今一快朵颐，喜大普奔。时有 ggplot 丹青风靡，人尽逐之。古统虽有述及，奈何囿尊古法，修之无肉，弃之有味，谢公绝之。 天下闻者，莫不扼腕长叹。盖虽残本，世间莫有比肩者也。
>
>　　辛卯毕，钞本一。bookdown 兀，己亥[^2019]出。有黄公湘云者，得谢公雅赐手稿，乃以迅雷之势，着以良墨[^bookdown]，迁旧稿于新址，时人异之，不知良墨实出谢公。古统新址，人皆可访之；良墨旧稿，人皆可修之。群雄遂起，竞相争鸣，古统乃初见现统之大观。圣人曰：独乐乐，与民乐乐，孰乐？黄公之功，善莫大焉。
>
>　　古统八十回之残本，如曹公之石头记，或断臂之维纳斯，美则美矣，终为不全之数，天下憾之久矣。今余受谢黄二公之托，重修现统，以付梓为盼。十年之功，毕此一役，余知兹事体大，如红楼续梦、美神接臂，受命以来，夙夜忧叹，恐托付不效，以伤古统之明。虽肝脑涂地，未敢不尽心竭力，竟披阅十载，增删五次，终得庚子本。凡一十一章，四十表。插图皆以 ggplot 新绘，增至百五十图。
>
>　　嗟乎！余幼年慕周公华健之声，后习丝竹，终于京师学堂遂周公同台之乐。今壮年习 R，独行步履维艰，恰行谢公古统庚寅本，旱逢甘露，受益匪浅。未料日后拙作《学 R》得谢公赐序。今复为其旧作新修，世事之玄妙莫过于此。正是：
>
> 　　　　今人不见古时月，今月曾经照古人。  
> 　　　　古人今人若流水，共看明月皆如此。

<p align="right">——赵鹏　于　姑苏西浦</p>

[^pdf]: 即 pdf 版。
[^2007]: 即 2007 年。
[^2008]: 即 2008 年。
[^2009]: 即 2009 年。
[^2010]: 即 2010 年。
[^xiaoao]: 金庸《笑傲江湖》，每章标题均为两个字。
[^shediao]: 金庸《射雕英雄传》，每章标题均为四个字。
[^2018]: 即 2018 年。
[^blog]: 见谢益辉的博客《再清零》一文。
[^phd]: 据说是忙于博士资格考试。
[^lyx]: 据说是所用的文本工具崩溃了。
[^2011]: 即 2011 年。
[^2019]: 即 2019 年。
[^bookdown]: R bookdown 包。
